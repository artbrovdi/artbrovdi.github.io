---
layout: page
rss_ignore: true
title: Опис
menu:
  main:
    weight: 90
---
### Закохані в життя та мистецтво, митці з щедрою душею - Іван та Лариса Бровді. 
![Іван та Лариса Бровді](/brovdi.jpg)

У 1961 році спільно завершують навчання в Ужгородському художньому училищі прикладного мистецтва (Закарпатська область), їх педагоги з фаху  А. Шепа, І. Гарапко, Ф. Монайло, В. Свида. 

У 1967 році стають чи не наймолодшими членами Спілки Художників України. Лауреати премій в області образотворчого та монументального мистецтва. Твори подружжя зберігаються у Національній картинній галереї (м. Київ), Закарпатському  художньому музеї імені Бокшая, Музеї сучасного мистецтва (м. Київ) та в приватних колекціях в Україні та за її межами.

Жанрові полотна Народного художника України, Івана Бровді містять зрілість і мудрість провидіння життєвої відповідальності, тяжіння до істинних цінностей і шляхетності вчинків митця у суспільстві. Іван Бровді - художник з яскравою індивідуальністю, неординарний,самобутній, мислячий, віртуозний - художник від Бога, яскравий представник Закарпатської школи живопису, знакова постать у вітчизняному художньому просторі.

Поруч з Маєстро, але зовсім у іншому стилі, працює і творить майстриня фігурального живопису, Заслужена художниця України, дружина - Лариса Бровді. Її картини привертають увагу культурою живописного виконання. В ній поєднується велике людинолюбство і життєво-природній оптимізм. Яскрава національна і локальна своєрідність, декоративність чистого і дзвінкого кольору - усе це підносить твори Лариси Бровді на високий рівень досягнень українського мистецтва.

Мурал виконаний Тиберієм Йонашем з оригіналу картини Івана Бровді "Золотий дощ", в пам'ять про митця. Знаходится в центрі міста Мукачево.  
![мурал ](/mural.jpg)

Арт-директорка Кароліна Бровді  
![Кароліна Бровді](/karolina.jpg)

---
